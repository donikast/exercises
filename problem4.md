Използвайки сървлет и JSP технологии, създайте основите на приложение за регистрация на участници в национален конкурс за красота, който се очаква да се състои на 6.06.2022 г. Потребителите да имат възможност да въвеждат своето име, фамилия, възраст и населеното място, което ще представят. Дадено населено място може да бъде представяно само от един участник. При успешна регистрация да се изведе съобщение „Благодарим за регистрацията, (име и фамилия на участника)!“ и списък на всички регистрирани до момента участници. Данните от всяка регистрация да се запазват в xml файл.

Направете така, че ако потребител с едно и също IP след успешна регистрация се опита повторно да достъпи ресурса за добавяне на участник, да бъде препратен към списъка с участниците в конкурса.